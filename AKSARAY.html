<html>
    <head>
	    <meta charset="utf-8" />
		<title>AKSARAY eren ödev</title>
    </head>
	<body bgcolor="gray"></body>
	    <h1>AKSARAY</h1>
		<!-- Bölümler -->
		
		<h4>İçerik</h4>
		<!-- Ordered List -->
		<o1 type="1" 
		    <li> <a href="#baslik">  Bölümler  </a>  </li>
			<li> Tarihçe                             </li>
			<li> Yemekleri                           </li>
			<li> Coğrafi Bölgeler                    </li>
			<li> Tarihi Yapılar                      </li>
			<li> Eski Yaşam Yerleri                  </li>
			<li> <a href="#baslik"> Aksaraya Özgü Hayvanlar < </li>
	    </o1>
		
		<h4>Tarihçe</h4>
		<img src="https://upload.wikimedia.org/wikipedia/commons/thumb/4/44/I_Love_Aksaray_-_Aksaray_Meydan%C4%B1.jpg/250px-I_Love_Aksaray_-_Aksaray_Meydan%C4%B1.jpg">
		
		<p> Aksaray'ın tarihi antik dönemlere kadar uzanmaktadır. Hititler devrinde Garsaura adıyla anılan yerleşim, son Kapadokya kralı Archelaos tarafından yeniden inşa edildi. Şehri yeniden inşa edilen krala nispetende kente Archaleis adı verildi. Kapadokya Krallığı'nın son bulmasıyla yerleşim Roma topraklarına katıldı. Klavdiyus döneminde Roma kolonisi olan yerleşimden Colonia Archelais adıyla bahsedildi. Roma'nın ikiye ayrılmasıyla Bizans idaresine geçen yerleşim 1078 sonrasında civar yerleşimlerle birlikte Selçuklu hakimiyetine girdi. Selçuklular tarafından Kutalmışoğlu'nun idaresine verilen yerleşim daha sonra yeni kurulan Anadolu Selçuklu Devleti topraklarına katıldı. Sultan II. Kılıç Arslan tarafından 1170 yılında şehir yeniden imar edilmiş ve yaptırdığı saray nedeniyle de yerleşim "Aksaray" adını almıştır. Sultanın çoğunlukla şehirde yaşaması ve Sultan tarafından kente askeri tesisler inşa edilmesi nedeniyle de Dârüzzafer, Dârürribât ve Dârülcihâd unvanları da verildi"
		</p>
		<p> Bizans döneminden kalma Aksaray'da bir yapı:
		</p>
		<img src="https://www.tahirdinc.com.tr/wp-content/uploads/2014/07/kizil-kilise-guzelyurt-aksaray.jpg">
		<p> Anadolu Selçuklu Devleti'nin zayıflamasıyla yerleşim Karamanoğulları Beyliği egemenliğine geçti. Bir süre Eretna Beyliği ve Karamanoğulları arasında el değiştirdi. 1399 yılında Osmanlı idaresine geçen yerleşim 1402 Ankara Muharebesi sonrasında yeniden Karamanoğulları topraklarına katıldı. Karamanoğlu-Osmanlı mücadelesi sonrasında 1468'de kesin olarak Osmanlı hakimiyetine geçti. Yerleşim Osmanlı-Karamanoğlu mücadelesinde büyük tahribata uğradığı gibi Osmanlı'nın egemen olmasıyla nüfusun önemli kısmi İstanbul'a nakledilmiştir. Zorunlu iskana tabi tutulan bu kitlelerin yerleşimiyle İstanbul'daki günümüz Aksaray semti kurulmuştur.
		</p>
		<p> 1530 yılı Osmanlı kayıtlarında Karaman Eyaleti'nin Niğde Sancağına bağlı müstakil bir liva olan Aksaray'da 37 mahalle bulunmakta olup, tahminen bu tarihte yerleşimde 5000-6000 arasında nüfus bulunmaktaydı. Osmanlı'nın ilk resmi nüfus sayımı sadece erkek nüfusun tespit edilmesi için yapılmış olup, bu sayıma göre Aksaray merkezde 2.322 erkek bulunmaktaydı. 19. yüzyıl ortalarında yerleşimden Niğde sancağına bağlı bir kaza olarak bahsedilmiştir. 1868-69 tarihli salnamede yerleşimde 1020 hane bulunduğu kayda geçmiştir. Cumhuriyetin ilk yıllarıyla kurulan il teşkilatının merkez ilçesi oldu. 1933 yılında Aksaray ilinin kaldırılmasıyla yeniden Niğde ilinin bir ilçesi oldu. 1989’da çıkarılan 3578 sayılı kanunla Aksaray ili yeniden kurulmasıyla bu ilin merkez ilçesi konumuna geldi.
		</p>
		
		<h4>Yemekleri<h4>
		<font color="#FFFFFF">
		<h4>Sıkma</h4>
		<img src="https://blog.biletbayi.com/wp-content/uploads/2017/07/sikma-1.jpg" width="300" height="300">
		<p>
		Aksaray mutfağının temel besin maddelerinden biri olan süt ürünleri ile yapılan sıkma Aksaray kahvaltı sofralarının vazgeçilmez lezzetidir. Yöredeki hayvanların sütlerinden elde edilen tereyağı, çökelek gibi ürünlerle yapılan sıkma elde özenle yoğrulan hamur ile hazırlanıyor.Hazırlanan hamur yufka şeklinde açılıyor ve sacda pişiriliyor. İçerisine peynir, çökelek ve tereyağı koyuluyor dürüm haline getiriliyor. Lezzetini ikiye katlamak için isteğe göre içerisine soğan, maydanoz ve biber ekleniyor.
		</p>
		<h4>Aksaray Tava<h4>
		<img src="https://blog.biletbayi.com/wp-content/uploads/2017/07/aksaray-tava.jpg" width="300" height="300">
		<p>
		Adından da anlaşılacağı üzere tamamen Aksaray mutfağına özgü bir yemektir Aksaray tava. Şehrin sevilen et yemeklerinden biri olan Aksaray tava, et yemeği sevenlerin gözdelerinden biri olacak. Bölgede yetişen hayvanların etlerinden taze taze yapılan yemeğin içerisinde domates, biber, sarımsak; lezzetlendirmek için de kuyruk yağı, sıvıyağ ve tuz kullanılmaktadır.Lezzetinden parmaklarınızı yiyebileceğiniz Aksaray tava, geniş toprak kapların içerisinde pişirilir. Tavanın altına kuyruk yağı serilir. Üzerine de doğranmış sebzeler eklenir ve en son da etler dizilir. Üzeri kapatılarak taş fırında pişirilir.
        </p>
		<h4>Mantarlı Bulgur Pilavı</h4>
		<img src="https://blog.biletbayi.com/wp-content/uploads/2017/07/mantarli-bulgur-pilavi.jpg" width="300" height="300">
		<p>
		Türk mutfağının olmazsa olmaz yemeği pilavdır. Birçok çeşidi yapılan ve her yemeğin yanına yakışan pilav, Aksaray’da çok farklı ve lezzetli bir şekilde yapılır. Pilavın her türlüsünü sevebilirsiniz ancak Aksaray usulü mantarlı bulgur pilavını yemeden en lezzetli pilavı henüz yememişsinizdir. Farklı bir lezzet denemek isteyenlerin favorisi olacak bu lezzet, içerisinde bulunan malzemelerle tek başına ana yemek olarak bile tüketilebilir.Bulgur ve mantarın eşsiz birleşimi ile damaklarda unutulmayan bir tat bırakan Mantarlı bulgur pilavının içerisinde mantar ve bulgur haricinde soğan, kırmızıbiber, yeşilbiber, domates, sıvı yağ, tereyağı ve et suyu bulunuyor.
		</p>
		<h4>Dolma Mantı</h4>
		<img src="https://blog.biletbayi.com/wp-content/uploads/2017/07/dolma-manti-1-696x522.jpg" width="300" height="300">
		<p>
	    Ülkemizde farklı farklı bölgelerde birçok çeşit mantı yapılır ve hepsi de çok sevilir. Mantı denilince insanın aklına ilk olarak Kayseri gelse de Aksaray usulü dolma mantının da Kayseri usulü mantıdan aşağı kalır yanı yoktur. Lezzet olarak pek bir farkı olmasa da yapılış şekliyle farklıdır ve daha pratiktir.Klasik mantı hamuru yoğrulur ve elde açılır. Yufkalar baklava dilimi şeklinde büyükçe kesilir ve kıymalı iç harç ile doldurularak üçgen şeklinde kapatılır. İç harcı dolu dolu olduğu için dolma mantı adını alır. Doldurulan mantılar suda haşlanır ve Kayseri mantısından farklı olarak suyu süzülür. Sarımsaklı yoğurt ve bol tereyağlı sosla birleştiğinde de ortaya enfes bir lezzet çıkar.
		</p>
		<h4>Dolaz</h4>
		<img src="https://blog.biletbayi.com/wp-content/uploads/2017/07/dolaz-1.jpg" width="300" height="300">
		<p>
		Aksaray mutfağına özgü farklı bir lezzet var sırada. Hepimizin bildiği un helvasına benzeyen lezzetin un helvasından farkı içinde şeker olmamasıdır. Ana malzemesi un, tereyağı ve süt olan Dolaz, Aksaray’da un helvası denilince akla ilk gelen lezzetlerden biridir ve Aksaray mutfaklarında sıklıkla yapılır.Un, rengi koyulaşana kadar tereyağında kavrulur ve sütle buluşturulur. Muhallebi kıvamına gelip pürüzsüz olana kadar sürekli karıştırılarak pişirilir. Servis edilirken üzerine eklenen tereyağı ise olmazsa olmazdır. Aksaray usulü un helvasını tatlı olarak tüketmek isteyenler yemeden önce üzerine pekmez de ekleyebilir.
		</p>
		
		<h4>Çorbalar</h4>
		
		<h4>Kokina Çorbası</h4>
		<img src="https://blog.biletbayi.com/wp-content/uploads/2017/07/kokina-corbasi.jpg" width="300" height="300">
		<p>
		Aksaray mutfağının olmazsa olmazı olan et tüm yöresel çorbaların içerisinde de bulunuyor. Ancak bu çorbanın ana malzemelerinden biri öyle farklı ki başka çorbaların içerisinde pek görülmez. Aksaray yöresel çorbalarından biri olan kokina çorbasının ana malzemelerinden biri lahana turşusu. Turşunun çorbaya verdiği tat ile ortaya adı gibi lezzeti de farklı olan bir çorba çıkıyor.Aksaray tatillerinizde mutlaka denemeniz gereken çorbalardan biri olan kokina çorbasının içerisinde lahana turşusunun yanında; kuzu kuşbaşı et, pilavlık bulgur, domates salçası, et suyu, sarımsak gibi lezzetler bulunuyor. Lahana turşusunun vermiş olduğu baskın tatla damaklarda unutulmayan bir lezzet bırakan kokina çorbası, farklı bir lezzet arayanların mutlaka denemesi gereken bir çorbadır.
		</p>
		<h4>Arabaşı Çorbası</h4>
		<img src="https://blog.biletbayi.com/wp-content/uploads/2019/09/aksaray-arabasi-corbasi-scaled.jpg" width="300" height="300">
		<p>
		Genellikle İç Anadolu bölgesinde yapılıp servis edilen Arabaşı çorbası, Aksaray yöresel çorbaları arasında yerini alır. Şehirde özellikle kış aylarında yapılan çorba, farklı sunumuyla özel misafirlere hazırlanan sofralarda da yerini alıyor. Ana malzemesi tavuk eti olan çorbanı olmazsa olmazı da çorba ile birlikte sunulan özel hazırlanmış ekmeğidir.Özel ekmeği ile birlikte tüketilen Arabaşı çorbası doyurucu ve besleyici olması ile dikkat çekiyor. Hazırlaması kolay olan ancak pişmesi uzun süren çorbanın içerisinde tavuk veya hindi eti, yağ, un, salça, soğan, kereviz, havuç, sarımsak, defneyaprağı, maydanoz ve çeşitli baharatlar bulunur. Yemeden önce üzerine limon sıkıldığında da lezzetine lezzet eklenir.
		</p>
		<h4>Tatlılar</h4>
		
		<h4>Sarığıburma</h4>
		<img src="https://blog.biletbayi.com/wp-content/uploads/2017/07/sar%C4%B1g%C4%B1-burma-696x520.jpg" width="300" height="300">
		<p>
		Aksaray’ın en meşhur tatlılarından biri olan sarığıburma, katmer olarak da adlandırılır. Aksaray sofralarında yemeklerden sonra en çok tüketilen tatlılardan biri olan sarığıburma, yanında tazecik çayla damaklarda mükemmel bir tat bırakıyor.Baklava hamuru gibi yoğrulan hamur ince yufka şeklinde açılır. İçerisine hiçbir şey eklemeden burma tatlısı şeklinde oklavaya sarılır ve tepsiye dizilir. Fırında iyice kızartıldıktan sonra üzerine kestirme adı verilen şerbet dökülerek servis edilir. Ağızda dağılan bu enfes lezzet, özellikle misafir sofralarından eksik olmaz.
		</p>
		<h4>Çiğleme</h4>
		<img src="https://blog.biletbayi.com/wp-content/uploads/2017/07/%C3%A7i%C4%9Fleme.jpg" width="300" height="300">
		<p>
		Aksaray’ın meşhur tatlılarından biri olan çiğleme, Aksaray geleneksel tatlılarının başında gelir. İçerisinde sadece un, tuz, su ve taze kaymak gibi kolay malzemeler bulunan ve hazırlanışı da oldukça kolay olan çiğleme, hafif lezzetiyle deneyen herkesi kendine hayran bırakıyor. İçerisinde şeker bulunmayan ama kaymağın lezzetiyle harika bir hal alan tatlı Aksaray’da denemeniz gereken lezzetlerin başındadır.Yapımı oldukça pratik olan tatlının ilk olarak hamuru hazırlanır ve 15 dakika kadar dinlendirilir. Sonrasında merdaneyle küçük küçük açılarak içerisine kaymak ilave edilir. Kapatılan hamurlar tavada kısık ateşte pişirilir. Piştikten sonra da üzerine kaymak ilave edilerek servise hazır hale gelir.
		</p>
		<h4>Asker Kurabiyesi</h4>
		<img src="https://blog.biletbayi.com/wp-content/uploads/2019/09/asker-kurabiyesi-scaled.jpg" width="300" height="300">
		<p>
		Aksaray yöresel yemekleri listemizde tarihi çok eskilere dayanan geleneksel bir lezzet var sırada. Eski komşular çocuğu askere giden ailelere bu kurabiyeden yapıp götürürmüş. Kurabiyelerin bir kısmı asker uğurlamaya gelen misafirlere ikram edilir, bir kısmı da askerin yanına yolluk olarak verilirmiş. O zamandan günümüze kadar gelmiş olan asker kurabiyesi günümüzde de popülerliğini korumaktadır.Eskiden kuyruk yağı kullanılarak yapılan kurabiye günümüzde tereyağı ve sıvı yağ ile yapılır. Yapımı da klasik kurabiyelerden biraz farklıdır. Öncelikle tavada tereyağı eritilir. Tortusu dibe çökünce zeytinyağı ve pudra şekeri ile karıştırılarak krema kıvamına gelene kadar çırpılır. Un eklenerek hamur haline getirilir. Rulo şekline getirilerek 4-5 cm uzunluğunda kesilir ve ortasına bastırılarak tepsiye dizilir. Fırında rengi pembeleşinceye kadar pişirilir. Çayın, kahvenin yanında çok iyi giden bu kurabiye Aksaray’da birçok pastanede bulunur.
		</p>
		
		<h4>Coğrafi Yerler</h4>
		
		<h4>Hasandağı</h4>
		<img src="https://upload.wikimedia.org/wikipedia/commons/thumb/c/c9/Vulkan_Hasan_Bagi.jpg/280px-Vulkan_Hasan_Bagi.jpg" width="500" height="500">
		<p>
		Hasandağı ya da Hasan Dağı deniz seviyesinden 3268 metre yüksek olan tepesiyle bir volkanik dağdır.Büyük Hasan ve Küçük Hasan Dağı olmak üzere iki büyük krateri vardır. Melendiz dağının büyük kısmı, bu iki kraterden çıkan lavlardan meydana gelmiştir. Büyük Hasan dağında iyi muhafaza edilmiş bir ana krater ile onun etrafında parazit koniler bulunur. Küçük Hasan dağının zirvesi bir Somma durumundadır. Yani eski kalderanın sınırlarını teşkil eden dikliklerin artıkları vardır. Bunlar sayesinde ilk kraterin şeklini çıkarmak mümkündür. Adı geçen kraterden çıkan andezit ve bazalt lavları kuzeye doğru akarak geniş bir alana yayılmış, tüfler ise Kızılırmak’a kadar ulaşmıştır. Bu dağ Aksaray ve Niğde il sınırları içerisinde yer almaktadır. 1750 metresine kadar meşe ormanlarıyla kaplıdır. Dağın eteklerinde ve çevresinde çeşitli Türk boyları ve özellikle de Yörükler yaşarlar. Özellikle ana volkan konisini oluşturan Büyük Hasan Dağı (3268 m); kuzeybatısındaki Aksaray Ovası batısındaki Obruk Platosu ve güneyindeki Bor Ovası düzlüklerinden aniden yükselerek kasvetli bir doğal Abide görüntüsü sunmaktadır. Bu ana volkan konisinin doruğu tipik bir kraterden oluşmakta ve kraterin tabanında bir krater gölü bulunmaktadır. Ana koninin hemen güneydoğusundaki daha küçük boyutlu ve yükseltisi daha az olan ikiz koni ise Küçük Hasan Dağı (2844 m) olarak anılmaktadır. Bu volkan konisinin de doruğu tipik bir krater halindedir. Oldukça taze ve karakteristik volkan şekilleriyle ülkemizin en genç volkan dağları arasında bulunan Hasan Dağı volkanik ünitesi tarihi çağlardan bu yana daldığı uykusuna devam etmektedir. Dağın eteklerinde Antik Roma şehri Nora bulunmaktadır. Erciyes Dağı'ndan sonra İç Anadolu Bölgesi'nin en yüksek dağıdır.
        </p>
		<p>
		Dağ, çeşitli safhalarda püskürmüş olan materyallerden oluşmuş tipik bir volkan konisi görünümündedir. Temelde, koninin iskeletini oluşturan andezitler, onun üzerinde ise bazalt akıntıları bulunmaktadır. Son dönemde ise, eski lav akıntılarındaki yarıklardan çıkan genç bazalt akıntıları ve bazalt koniler (kül konileri) meydana gelmiştir. Dağın doruğunda ana baca üzerinde bir krater, doğu yamaçlarda ise parazit koniler bulunmaktadır. Dağın yamaçlarında, dördüncü zamanda meydana gelen aşınmalarla vadi biçimindeki yarıntılar meydana gelmiş durumdadır. Hasan dağlarının hemen yakınında Melendiz Dağı bulunur. Bu dağ da, oluşum zamanı, yapı ve şekil bakımından Hasan dağına benzer özellikler gösterir. Tuz Gölü'nün güneyinde bulunan Karacadağ, Meke Dağı ve Karadağ da Erciyes Dağı ve Hasandağı ile aynı hat üzerinde bulunan diğer volkan konileridir.

20 Eylül 2020'de Hasandağ'ın güneybatısında meydana gelen 5.3 şiddetindeki depremin ardından dağda basınçlı gaz çıkışları (fümerol) oluştu. Kasım 2021'de yapılan incelemeler sonucunda magma düzeyinde yükselmeler tespit edildi
		</p>
		<h4>Tarihi;</h4>
		<p>
		Antik yerleşim olan Çatalhöyük’teki insanlar Hasan Dağı’nın etrafından obsidyen toplarlardı ve muhtemelen diğer yerleşim yerlerindeki insanlarla lüks eşyalar için takas yaparlardı. Obsidyen aynalar ve pullar da bulunmuştur.
		</p>
		<h4>Tarihi Yapılar</h4>
		<h4>Güzelyurt Evleri</h4>
		<img src="https://blog.biletbayi.com/wp-content/uploads/2019/09/guzelyurt-evleri-1-scaled.jpg" width="500" height="500">
		<p>
		İlk olarak Rumların yaşamış olduğu Güzelyurt Evleri, mübadele sonrasında Türkler tarafından yaşamıştır. Bölgedeki evlerin kapılarında her eve ait yapım yılı bulunmaktadır. Evlerin en büyük özellikleri ise bir kısmının kayaya oyularak yapılmış olmasıdır. Bu da evlerin ısı yalıtımı konusunda çok başarılı olmasını sağlamıştır. Oldukça sağlam bir yapıda bulunan evler, 200 yıla kadar sağlam bir şekilde durabilecek şekilde inşa edilmiştir.
		</p>
		<h4>Zinciriye Medresesi</h4>
		<img src="https://blog.biletbayi.com/wp-content/uploads/2019/09/zinciriye-medresesi-1-scaled.jpg" width="500" height="500">
		<p>
		Karamanoğulları döneminde Yahşi Bey tarafından 1336 senesinde yaptırılan Zinciriye Medresesi, açık avlulu bir medrese planı ile inşa edilmiştir. Medresenin süslemelerinde Selçuklu geleneğine uygun yöntemler ve motifler kullanılmıştır.

Medrese dört eyvana sahiptir ve 8 bölmeli bir yapıya sahiptir. Çeşitli büyüklüklerde 6 odaya sahip olan Zinciriye Medresesi, İç Anadolu’daki en önemli eğitim merkezlerinden biri olmuştur ve burada yetişen pek çok ilim irfan sahibi zat, Anadolu’nun çeşitli noktalarına dağılarak bu topraklarda insanların yetişmesine vesile olmuştur.

Osmanlı zamanında hapishane olarak kullanılan yapı, 1985 senesinde müze olarak değerlendirilmiş ve sonrasında belediye tarafından sosyal ve kültürel etkinlikler için kullanılmaya başlanmıştır.
        </p>
		<h4>Aksaray Sultan Hanı</h4>
		<img src="https://blog.biletbayi.com/wp-content/uploads/2017/01/aksaray-sultan-hani.jpg" width="500" height="500">
		<p>
		Aksaray’ın aynı isimli Sultan Hanı Kasabası’nda yer alan tarihi han, Anadolu Selçukluları döneminden şehre kalan oldukça önemli tarihi mimari yapılardan biri. Dönemin Selçuklu hükümdarı I. Alaeddin Keykubad’ın isteği üzerine 1229 yılında yapılan han, Aksaray şehir merkezine 33 km mesafede yer alıyor. Dikdörtgen mimariye sahip olan han, kesme taş ve molozdan inşa edilmiş.
		</p>
		<h4>Eğri Minare</h4>
		<img src="https://blog.biletbayi.com/wp-content/uploads/2017/01/egri-minare-696x394.jpg" width="500" height="500">
		<p>
		Aksaray’ın şehir merkezinde, çarşıya 400 metre kadar yakın bir yürüme mesafesinde yer alan tarihi minare, 1221 yılında Anadolu Selçuklu hükümdarı I. Alaeddin Keykubat’ın döneminde inşa edilmiştir ve Selçuklu cami mimarisinin Aksaray’daki en güzel örneklerinden biridir. Caminin minaresi 30 metre yüksekliğe ve tek şerefeye sahiptir. Yapıldığı zamandan sonra belli bir seviye eğrilen minare, halk arasında eğri minare ismini almış. Kırmızı renkli taşları nedeniyle, Kızıl Minare adıyla da anılan yapıyı, güzel bir şehir yürüyüşünüz sırasında keşfedebilirsiniz
		</p>
		<h4>Ulu Camii (Karamanoğlu Mehmed Bey Camii)</h4>
		<img src="https://blog.biletbayi.com/wp-content/uploads/2019/09/ulu-cami-scaled.jpg" width="500" height="500">
		<p>
		Kılıçarslan’ın oğlu Rükneddin Mesud tarafından 811 senesinde inşa edilmiş olan Ulu Camii, Aksaray camileri içinde Selçuklu mimarisini en güzel şekilde yansıtan eserlerin başında gelmektedir. Kare planlı bir şekilde inşa edilmiştir. Kesme taşın yoğun bir şekilde kullanıldığı cami, Karamanoğulları döneminde tadilattan geçmiştir. Muhteşem bir ahşap işçilikle ortaya çıkarılmış minber caminin en dikkat çeken unsurlarındandır.
		</p>
		<h4>Aziz Gregorius Kilisesi</h4>
		<img src="https://blog.biletbayi.com/wp-content/uploads/2019/09/aziz-gregorius-kilisesi-scaled.jpg" width="500" height="500">
		<p>
		Aksaray tarihi yapılar yazımıza, şehrin en güzel ilçelerinden birinde yer alan tarihi kilise Aziz Gregorius Kilisesi’yle devam ediyoruz. Şehir merkezine 45 km mesafede bulunan Yeşilyurt ilçesindeki tarihi kilise, MS 385 yılında kapalı haç planı ile inşa edilmiştir. İmparator Theodosius’un isteği üzerine yapılan tarihi yapı, Ermeni kiliselerinin mimari özelliklerini taşıyor. 8 köşeli kubbesi ve içerisinde bulunduğu tarihi ilçeyle dikkat çeken yapı, Osmanlı döneminde camiye çevrildikten sonra, günümüzde cami olarak hizmet veriyor.
		</p>
		<h4>Çanlı Kilise</h4>
		<img src="https://blog.biletbayi.com/wp-content/uploads/2019/09/canli-kilise-scaled.jpg" width="500" height="500">
		<p>
		 İçerisinden çıkan mumyalardan, mezarlara kadar tarihi kalıntılarla donatılmış bu harika kilise, Aksaray’a 17 km mesafede yer alan Akhisar Köyü’nün sınırları içerisinde yer alıyor. Köye 4 km mesafedeki kilise, üzerinde herhangi bir kitabeye sahip olmadığı için kim tarafından ve ne zaman yaptırıldığı net olarak bilinmiyor. Kilisenin çevresinde ise 10 ile 14. yüzyıllar arasında inşa edilmiş evlere ait kalıntılar yer almaktadır.
		</p>
		<h4>Yılanlı Kilise</h4>
		<img src="https://blog.biletbayi.com/wp-content/uploads/2019/09/yilanli-kilise.jpg" width="500" height="500">
		<p>
		Adını, duvarlarındaki yılan fresklerinden alan Yılanlı Kilise, serbest Yunan haçı planına göre inşa edilmiştir. Kilise’nin MÖ 9. yüzyılda yapıldığı tahmin edilmektedir. Kilise üzerindeki motiflerin 11 ve 12. yüzyıla kadar tarihlendiği bilinmektedir.
		</p>
		<h4>
		<h4>Eski Yaşam Yerleri</h4>
		<h4>AcemHöyük</h4>
		<img src="https://blog.biletbayi.com/wp-content/uploads/2017/01/acemhoyuk.jpg" width="500" height="500">
		<p>
		Aksaray’ın şehir merkezine sadece 18 km mesafede yer alan antik höyük, eski adıyla Puruşhuttam olarak biliniyor. 4 bin yıllık tarihiyle oldukça etkileyici bir görünüme sahip olan tarihi alandan, Akad ve Hitit yazılarında da bahsediliyor. Yeşilova beldesi sınırları içinde yer alan höyük, Asurlar döneminde ticari açıdan en parlak dönemini yaşamış. Uzun yıllar yaşam alanı olarak kullanılan antik şehirde, MÖ 18. Yüzyılda çıkan ve nedeni bilinmeyen yangın sonrasında şehrin tamamı yandığı için terk edilmek zorunda kalınmış.

Uzun yıllardan sonra küçük bir bölümüne yeniden yerleşim başlamış ve Roma dönemine kadar da devam etmiş. Son olarak Osmanlı Dönemi’nde, dönemin padişahı Yavuz Sultan Selim’in Çaldıran seferinin dönüşünde bölgeye üç ayrı oba yerleştirilmiş ve bugün Yeşilova ilçesinde yaşayanları oluşturmuş.
        </p>
		<h4>Aşıklı Höyük</h4>
		<img src="https://blog.biletbayi.com/wp-content/uploads/2017/01/asikli-hoyuk-1.jpg" width="500" height="500">
		<p>
		Aksaray tarihi yerleşim yerleri listemizde yerini alan bir diğer önemli höyük de, Gülağaç ilçesinde yer alan Kızılkaya Köyü’ndeki tarihi Aşıklı Höyüğü. Göçebe yaşam anlayışından yerleşik hayat geçen halkın, dörtgen mimari evler inşa ederek yaşamaya başladığı höyük alanında, kerpiçten evler kazı çalışmalarında birer birer ortaya çıkarılıyor. Aşıklı Höyük’te ortaya çıkarılan en önemli şeylerden biri ise, dünyada bilinen ilk beyin ameliyatı olarak kabul edilen, beyin ameliyatı yapılmış genç bir kadına ait kafatası bulunması.
		</p>
	    <h4>Nora Antik Kenti<h4>
		<img src="https://blog.biletbayi.com/wp-content/uploads/2019/09/nora-antik-kenti.jpg" width="500" height="500">
		<p>
		Helvadere kasabasında bulunan Nora Antik Kenti, geçmişte askeri bir merkez olarak değerlendirilmiştir ve özellikle Roma ile Bizans dönemine ait kalıntılara rastlanmaktadır. Kentin kurulduğu tarih net olarak bilinmese de MÖ 4. yüzyılda kurulduğu tahmin edilmektedir. Şehir geçmişte Viranşehir ve Mokisos isimleriyle de anılmıştır. Etkileyici fresk kalıntılarına rastlanan bölgede özellikle kilise kalıntılarına çok fazla denk gelinmiştir.

Antik kente ulaşmak için köye ulaşmanız ve buradan itibaren araçlardan inerek yaklaşık 10 dakikalık dik bir yamaçta yürüyüş yapmanız gerekmektedir. Kentin kurulduğu yerin yüksekliği ise yaklaşık olarak 1300-1400 metredir.
        </p>
		<h4>Aksaraya Özgü Hayvanlar</h4>
		<h4>Aksaray Malaklısı (Anadolu Aslanı)</h4>
		<img src="https://upload.wikimedia.org/wikipedia/commons/thumb/f/f1/Aksaray_malaklisi_kral_kes.jpg/220px-Aksaray_malaklisi_kral_kes.jpg">
		<p>
		Türkiye, Asya ve Avrupa arasında gerek coğrafi yönden gerekse de kültürel yönden bir köprü gibi işlev görmektedir. Binlerce yıllık insanlık tarihi boyunca bir geçit bölgesi olduğu için çok çeşitli uygarlıkların izlerini taşımaktadır. Bu yönü ile Türkiye evcil hayvan genetik kaynakları yönünden de son derece zengin bir ülkedir. Birçok evcil hayvan türünü dar bir coğrafyada bulmak mümkündür. Sayıları onlarla ifade edilebilen koyun, at ve köpek ırklarının yanı sıra, birçok sığır, keçi, deve, manda, eşek, kedi, kümes hayvanı, arı, ipekböceği ve tavşan ırkı yetiştiriciliği yapılmaktadır.
		</p>
		<p>
		İnsanoğluna en yakın hayvanlardan biri olan köpeklerin Türk kültüründe ayrı bir yeri vardır. Tarihin eski çağlarında, vahşi hayvanlara karşı tamamen savunmasız olan, koyun ve keçi sürülerinin geçim kaynağı olduğu toplumlarda, otlaklarda, ağıllarda, göçlerde vahşi hayvanlara ve hırsızlara karşı korunma zorunluluğu, çoban köpeklerinin oluşması ve gelişmesinin nedeni ve kaynağı olmuştur. Avrupa ve Asya’daki insanlar, çiftlik hayvanlarını, vahşi hayvanlar ve hırsızlardan koruyabilmek için uzun süre köpekleri kullanmışlardır. Çoban köpekleri olarak da bilinen bu koruma köpekleri, yüzyıllardır Portekiz’den Tibet’e kadar ayrı bir özel köpek grubu olarak ortaya çıkmıştır.
		</p>
		<p>
		Türkiye’de yaklaşık on adet yerli köpek ırkı mevcuttur. Bu köpek ırklarından üç tanesi çoban köpeğidir (Kangal, Akbaş, Kars). Bu çoban köpeklerinden Kangal ve Akbaş ırkları koyun yetiştiriciliğinin yoğun olarak yapıldığı İç Anadolu Bölgesi illerinde yetiştirilmektedir. İç Anadolu Bölgesinde yetiştirilen bir diğer çoban köpeği de “Aksaray Malaklısı” veya “Malaklı Karabaş” adı verilen çoban köpeğidir. Yapılan genetik çalışma ve analizler sonucunda Kangal, Akbaş ve Kars çoban köpeklerinden genetik benzerlik bakımından ayrı bir grup oluşturduğu için farklı bir ırk olabileceği belirtilmiştir. Genel olarak Aksaray yöresinde yetiştirildiği için “Aksaray Malaklısı” adı verilmiştir. Ayrıca,  T.C. Patent Enstitüsü tarafından 2015 106607- Hizmet Marka No ile 21.10.2016 tarihinde “Aksaray Malaklısı” nın marka tescili de yapılmıştır. Yapılan saha çalışmalarında Malaklı Karabaş köpeklerin Kangal ırkına göre daha iri yapılı, kısa kıllı, kuyruk yapısının Kangal köpeğinde olduğu kadar kıvrık olmadığı, insana ve diğer köpeklere karşı daha saldırgan olduğu gözlenmiştir. Malaklı genotipinde başta siyah maske (karabaşlılık) bulunması, vücudun boz rengin tonlarında olması ve vücut yapısı bakımından Kangal ırkına benzemesine karşın; kafatası yapısında önemli makro anatomik farklılıklar bulunmaktadır. Büyük baş ve ağız yapısı, sarkık dudakları ve fazla kıvrık olmayan kuyruğu ile Kangal ırkından morfolojik olarak ayrılmaktadır.
		</p>
		<p>
		Aksaray Malaklısı, görünümü itibarıyla genel olarak büyük başlı, siyah maskeli, geniş alınlı, kısa ağızlı, sarkık dudaklı, büyük kulaklı ve uzun-geniş döşlüdür. İdeal bir Malaklı uzun gövdeli, bilekleri kalın, kılları kısa ve fazla kıvrık olmayan bir kuyruğa sahiptir. Malaklı kelime olarak yanakları ve dudakları sarkık köpek anlamını taşımaktadır.
		</p>
		<p>
		
Malaklı Karabaş köpeklerde postun rengi,  çapar (kaplan deseni, sarı üzerinde siyah çizgiler) ve ala (beyaz üzerinde kahverenginin değişik tonlarında lekeler) olabilmektedir. Doğal tüy rengi genel olarak boz rengin tonlarıdır. Ancak post rengine göre “boz karabaş”, “ala malaklı”, “çapar malaklı”, “sarı malaklı” ve “göğ malaklı” (gök mavisi) gibi sınıflandırmalar da yapılır.
        </p>
		<p>
		Aksaray Malaklısı kendine özgü bir baş ve kafa yapısına sahiptir. Kafaları iri yapıda olup alınları geniş ve yanakları sarkıktır. Gözler yuvarlak ve göz bebeklerinde kızarıklıklar görülür.  Alt ve üst göz kapakları sarkıktır. Malaklı köpeklerinin uzun ve kısa ağızlı olmak üzere iki tipi vardır. Ağzı uzun olanlara “at baş” veya “balta ağız” denilmektedir. Aksaray Malaklısı çene kemiği anatomisinde diş formülü I3 C1 P4 M3 şeklindedir. Malaklıların burnu göz hizasından itibaren kırık, bükük bir görünüşe sahiptir. Bu görünüşe “burun kırığı” adı verilir. Genel olarak alın hizasına kadar siyah maske görünümü hâkimdir. Boyun kısmı uzun ve boyunlarının altında gerdanları bulunur ve gerdanları sarkıktır.
		</p>
		<p>
		Sadece Türkiye’nin değil tüm dünyanın en büyük köpek ırkları arasında yer alan Aksaray Malaklısı, büyük cüssesi ile bilinir. Türkiye’deki en özel köpeklerden olan Aksaray Malaklısı’ nın her geçen gün dünyada tanınırlığı artmaktadır. Aksaray Malaklısı köpeklerinin erkekleri dişilerine göre daha iri yapılıdır. Göğsü geniş, sırt kısmı düz ve beli incedir. Kaslar gelişmiş, ön bacaklar yere dik basar ve birbirine paraleldir. Aksaray Malaklı köpeğinde omur sayısı C7, T13, L7, S3, C20-23 şeklindedir. Kuyruk dirseğe kadar iner ve uzundur. Kuyruk şekillerine göre, “sadar (dikine) kuyruk”, “kamçı (ince, kısa) kuyruk”, “L kuyruk” ve “toka (kıvrık) kuyruk” (“tam toka” ve “yarım toka”) diye adlandırılır. Arka ayakta “mahmuz” ya da “soya” adı verilen parmak (polidaktili, beşinci fonksiyonsuz parmak) bulunur. Çift soyalı Malaklı köpekleri daha değerli kabul edilmektedir.
		</p>
		<p>
		Aksaray malaklısı hem görünüşleri hem de karakterleriyle etkileyici bir köpek ırkıdır.  Ürkütücü ve saldırgan görüntülerinin aksine son derece sevecen karakterlidirler. Bununla birlikte, mizaçları sahibinin yetiştirme tarzına göre de değişmektedir. Eğer insanlardan uzakta yetişirse saldırgan, insan içinde yetişirse sakin olmaktadırlar. Aksaray Malaklısı, yetiştirildiği ortama uyum sağladığı için üstleneceği göreve küçüklükten başlatılması ve bu yönde eğitilmesi daha iyidir.  Doğuştan bir bekçi köpeği olan Aksaray Malaklıları sadece sahibine büyük bir sadakatle bağlıdırlar. Herhangi bir tehlike sezdikleri durumlarda sahibini korumacı tavrı nedeniyle yabancı kişilere karşı sinirlenip saldırgan olabilmektedirler. Tehlikeli durumların dışında diğer hayvanlarla ve sahibiyle vakit geçirmeyi seven Aksaray Malaklısı, küçükbaş ve büyükbaş hayvanların başında bekçilik de yapmaktadır. Bekçilik görevi esnasında, hemcinsinden başka bir köpek kabul etmez. Liderlik kavgasından dolayı anne Malaklı 10 aylık dişi yavrusunu, baba da 8 aylık ve üzeri erkek Malaklıyı yanında istemez.
		</p>
		<p>
		Aksaray Malaklısının “enik” leri (yavruları), 2 aylık yaşa kadar kapalı alanda büyütülür. 2 ay ve üstündeki yavrular bahçeli ortama bırakılarak büyütülür. 4 ay ve üstündeki köpekler günde en az 1 saat açık arazide kaslarının gelişmesi için gezdirilir. Zincire bağlı ise en az 4 metrelik zincir kullanılır. Bağlı köpeklerde ağırlığından dolayı ön ve arka ayaklarında problemler olmaktadır. Bu nedenle, köpekler, ayakları eğrilmesin diye sürekli zincire vurulmaz. Yavru köpekler 6 ay – 1 yıl “salık” (serbest) bırakılır. Davara (koyun sürüsü) gidecek Malaklı yavrularının saldırgan-hırçın yetişmesi amacıyla karanlık bir yere yaklaşık 6 ay – 1 yıl süreyle kapatılır sonra davara götürülür. Davara gidecek yavruya davara sadık kalması amacıyla davar sütü de içirilmektedir. Doğumdan sonra yavrular dağ koşullarına alışması için sürünün yanında bırakılmaktadır.
        </p>
		<p>
		Aksaray Malaklısı, iri bir köpek olmasına rağmen bakım ve beslemesi oldukça kolaydır. Kısa olan tüylerini haftada bir taramak, tüy bakımı için yeterlidir. Yavru Malaklıların beslenmesinde geleneksel olarak, besleyici yönü yüksek, ekmek veya arpa unundan hazırlanan “yal” adı verilen yiyecek yedirilir. Bir tencerede un helva gibi kavrulur ve üzerine şeker atılır. Sıcak süt ile karıştırılıp soğumaya bırakılır ve ılık halde Malaklı yavruları beslenir. Yavru beslemede keçi sütü az yağlı olduğu için daha çok tercih edilir. Enik doğduktan 25-30 gün sonra gıda takviyesi olarak yumurta içirilir. Normal sütün içine yumurta (kabuğuyla) ve ekmek karıştırılarak yavrular beslenir. Yavru köpeklere birtakım hastalıklara yol açmaması için tavuk eti çiğ olarak değil haşlanmış olarak verilir. Doğumdan sonra yavrusunu almaya, kabullenmeyen köpeklerin memesine vazelin sürülür ve el yardımıyla yavruların beslenmesi sağlanır. Yavrular emmediğinde ise annenin memelerine şeker sürmek gibi metotlarla annelerini emmeleri ve böylelikle yavruların, ilk 3 gün ağız sütünü (kolostrum) almaları sağlanır.
        </p>
		<p>
		Yetişkin malaklılara geleneksel olarak arpa unundan yapılmış “yal” yedirilir. Yal, Malaklılara evde ve ağılda verilen, arpa ununa veya kepeğe sıcak su eklendikten sonra üzerine soğuk su dökülerek elde edilen bir karışımdır. Malaklılara günde 2 öğün yemek verilir; öğlen yal, akşam “top” adı verilen yiyecek hazırlanır. Top, genellikle kış aylarında malaklılara çobanlar tarafından hazırlanan ve arazide (yaylımda) verilen arpa unu, süt, yumurta, pekmez ve su karışımından oluşan katı bir gıdadır. Ayrıca, yetişkin malaklı beslenmesinde et, et suyu, kırkbayır (Omasum) ve tavuk kemiği haşlaması da tercih edilmektedir. Malaklılara 10-12 aylık iken gün içinde 5 kg’ ye kadar bir kere yal vermek yeterli iken, büyüme dönemindeki 4-5 aylık köpeklere günde 2-3 kez yal verilmelidir. Aksaray Malaklısının yavruları diğer ırkların aksine çok daha uzun bir süre içinde yetişkin hale gelir. Yeni doğan Malaklı yavrularının büyüme süresi yaklaşık olarak 24 ay, tamamen gelişimini tamamlaması ise ortalama 42 ayı bulmaktadır.  Özellikle bu süreler içerisinde beslenmelerine dikkat edilmesi gerekmektedir.
        </p>
		<p>
		Ortalama 700-800 başlık bir koyun sürüsünü korumak için bir dişi ve bir erkek olmak üzere en az 2 yetişkin Malaklı köpeğine ihtiyaç duyulmaktadır. Sürüye seçilecek Malaklı yavruları için anne ve babalarının özelliklerine bakılır. Seçimde, Malaklı yavrularının sırtlarına, kulaklarına, ağız yapılarına, arka ayak şekline, kuyruk sokumuna, mahmuzlarına bakılarak karar verilir. Damızlık olarak kullanılacak Malaklıda ise başlıca aranan özellikler şunlardır: Kalça çıkığı ve bozuk tırnak yapısı olmamalı, dişleri “tam makas” (kapanması) yapmalı, çift soyalı (mahmuz) olmalı, gövdesi uzun olmalı, eniğin omuz başı yüksek, kulağı büyük olmalı, ayaklarının altı yere dik basmalı, tırnak doğrudan karşıya bakmalı, arka bacak açıklığı 45 derecelik açı çizmeli, ayak bileği ve döş kısmında beyazlıklar olmalıdır.
        </p>
		<p>
		Sonuç olarak özetlenecek olursa; Türkiye’ye ait köpek ırkları arasında en çok ilgi gören ırklardan biri olan Aksaray Malaklısı, İç Anadolu’ da Aksaray ili ve çevresinde (Nevşehir, Şereflikoçhisar) yetiştirilir. Aksaray ilinde hayvancılık toplumsal ve ekonomik alanda önemli bir yer tutmaktadır. Bu coğrafyada yüzyıllardır insanların en önemli geçim kaynağı hayvancılıktır. Dolayısıyla çok sayıda küçükbaş ve büyükbaş hayvan sürüleri bulunmaktadır. Bu sürülerin koruma ve bekçilik (güdülmesi) işlemleri eski çağlardan beri Malaklı köpekleri ile yapılmaktadır.  Malaklı ırkı köpekler yörenin hayvancılık yapısı ile bütünleşmiş ve çoğunlukla çoban köpeği olarak yetiştirilmektedir. Aksaray Malaklısı, iri ve ağır bir vücuda sahip olduğundan mücadele konusunda zafiyet göstereceği zannedilse de tehlike durumlarında oldukça atiktir. İri vücudunun yanında karakterli ve sahibine sadık bir yapısı vardır. Aksaray Malaklısı bahsedilen birçok farklı özelliği ile dünya genelinde ilgi çekmeye devam etmektedir ve Orta Anadolu Çoban Köpeği, Türk Mastiff’ i gibi isimlerle de anılmaktadır.  Ayrıca, Evliya Çelebi Seyâhatnâmesi’nde Aksaray Malaklısını “Anadolu’da bir ‘Aslan’ gördüm” şeklinde tanımlamaktadır. Bu nedenle bazı yörelerde  “Anadolu Aslanı” olarak da bilinmektedir.
        </p>

		<h4>Ek bilgi</h4>
		<p>
		İç Anadolu bölgesi sınırları içerisinde yer alan Aksaray, hububat üretiminin yaygın olarak yapıldığı şehirlerden bir tanesidir. Ayrıca hayvancılık da oldukça gelişmiştir ve bölge halkı geçiminin büyük çoğunluğunu hayvancılıktan sağlamaktadır.
		</p>
		<br>Lütfen hislerinizi belirtin
<br> <select size="1">
<option selected>Mükemmel
<option>İyi
<option>Fena Değil
<option>Berbat
</option></select>